---
tags: 
 - featured202008
 - leggeredistanza
title: "Leggere a distanza | L'Orlando Furioso"
summary: "Al centro di questa attività è il poema cavalleresco di Ludovico Ariosto, oggetto di studio durante il secondo biennio della scuola secondaria di secondo grado. Attraverso l'approccio quantitativo proposto (distant reading) è possibile scoprire aspetti nuovi rispetto a quelli consentiti dalla lettura ravvicinata o tradizionale."
---

# L'Orlando Furioso

## Presentazione dell'attività

<div class="accordion">

### Lo scenario 
La lettura a distanza ha come oggetto la letteratura, vista da lontano grazie agli strumenti digitali. Attraverso un approccio quantitativo (frequenza delle parole, grafici, mappe…) è possibile scoprire aspetti nuovi rispetto a quelli consentiti dalla lettura ravvicinata o tradizionale. In questo scenario lo studente-lettore incontra il testo in autonomia, mentre il docente guida lo studente a seconda le sue competenze e la difficoltà dell’opera. Con il *distant reading* lo studente-lettore è invitato a formulare ipotesi da verificare con il close reading o a proporre interpretazioni originali, non necessariamente coerenti con quelle condivise. Il *distant reading* può essere utilizzato in classe sia all’inizio di un percorso didattico per esplorare il testo, sia durante per approfondirne l’analisi e l’interpretazione. Infine i grafici possono rivelarsi degli strumenti utili agli studenti per il ripasso dei testi.  

### L'attività
Al centro di questa attività è il poema cavalleresco di Ludovico Ariosto, oggetto di studio durante il secondo biennio della scuola secondaria di secondo grado. Difficilmente i tempi della didattica consentono le lettura integrale dell’opera. Grazie a questa attività è possibile accostarsi all’opera nella sua interezza, che può essere attraversata da percorsi infiniti, suggeriti dal docente e/o scoperti liberamente dallo studente. L’analisi di parole chiave, temi, personaggi, stile di narrazione… può essere realizzata per tutto il testo o per singoli canti o episodi.

Dopo una breve presentazione dell’opera, dell’autore e del contesto da parte del docente, anche secondo le modalità della *flipped classroom*, il docente suggerisce degli spunti di ricerca, favorendo una lettura del testo il più possibile autonoma da parte dello studente. Gli spunti di ricerca possono essere svolti individualmente o in gruppo dagli studenti. Inoltre il docente può adattare la complessità degli spunti di ricerca alle competenze degli studenti. Infine il docente, dopo una breve introduzione, può lasciare liberi gli studenti di formulare delle piste di ricerca.

<div class="accordion-panel">
<h3 class="accordion-header">Perchè usare Voyant?</h3>
<div class="accordion-body">
Affiancando e supportando la lettura tradizionale dei testi (<em>close reading</em>), la lettura a distanza (<em>distant reading</em>) permette allo studente di allargare il proprio campo di indagine, aiutandolo a ricercare collegamenti e interconnessioni tra testi o parti di un testo. Voyant permette di visualizzare e quindi analizzare facilmente frequenze delle parole, relazioni tra personaggi, e molto altro. Questi elementi, strutturati in reti e grafi, permettono di scoprire dettagli non altrimenti identificabili. Il distant reading si rivela così uno strumento efficace nelle fasi di scoperta ma anche in quelle di rielaborazione e ripasso dei contenuti affrontati e studiati in classe sotto la guida del docente.
</div>
</div>

<div class="accordion-panel">
<h3 class="accordion-header">Perchè l'esplorazione?</h3>
<div class="accordion-body">
La lettura integrale di un testo spesso non è compatibile con i tempi della didattica. L’esplorazione, guidata dal docente, attraverso strumenti digitali ad hoc consente in tempi brevi un accesso diretto al testo da parte dello studente, che non solo sarà protagonista attivo del processo di apprendimento, ma raggiungerà subito dei risultati in termini di conoscenze. L’esplorazione stimola nel lettore la curiosità di conoscere il testo, motivando lo studente a proseguire nella lettura autonoma di porzioni man mano più significative del testo, applicando strategie diverse di lettura. Infine attraverso l’esplorazione lo studente può formulare ipotesi personali sul testo da verificare successivamente con lo studio e con l’aiuto del docente. 
</div>
</div>

<div class="accordion-panel">
<h3 class="accordion-header">Obiettivi didattici e abilità linguistiche coinvolte</h3>
<div class="accordion-body">

Gli obiettivi didattici di tutte le nostre attività rispettano le normative nazionali ed europee in materia di didattica e apprendimento. In questa attività ci concentreremo su come:
- utilizzare le tecnologie digitali con dimestichezza e spiriti critico
- applicare strategie diverse di lettura
- padroneggiare le strutture della lingua
- acquisire strumenti per l’interpretazione del testo
- maturare un’autonoma capacità di interpretazione dei testi o gestire il proprio apprendimento

</div>
</div>

<div class="accordion-panel">
<h3 class="accordion-header">Hardware e software</h3>
<div class="accordion-body">

Fornire un pc per ciascuno studente o gruppo di studenti

</div>
</div>

<div class="accordion-panel">
<h3 class="accordion-header">Conoscenze</h3>
<div class="accordion-body">
- Per la prima lezione: aspetti essenziali dell’epica medievale e del romanzo cavalleresco (Orlando innamorato)
- Per la seconda lezione: conoscenza essenziale dell’opera, del contesto letterario; conoscenze pregresse dell’Inferno, del Canzoniere, ...
- Per la terza lezione: conoscenza essenziale del concetto di amore e fortuna nell’umanesimo e rinascimento; 

</div>
</div>


## La lezione

<div class="accordion-panel">
<h3 class="accordion-header">Identikit dell’Orlando furioso</h3>
<div class="accordion-body">

### Pratica
1. Aprite il <a href="https://voyant-tools.org/?corpus=fbea33ff7b5ab2276593fcd3d9fc2ec1&visible=25&panels=corpuscollocates,reader,trends,phrases,dreamscape" target="_blank">corpus Voyant</a>
2. Ingrandite lo strumento <a href="https://voyant-tools.org/?corpus=fbea33ff7b5ab2276593fcd3d9fc2ec1&visible=25&panels=corpuscollocates,reader,trends,phrases,dreamscape&view=Cirrus" target="_blank">Cirrus</a>
3. Provate a rispondere alle seguenti domande: Quali parole vi colpiscono? Quali parole vi sareste aspettati? Il grafico rispecchia il titolo? Come vi sembra la lingua: lontana o vicina a quella attuale? Quali sono le principali differenze tra l’italiano attuale e la lingua dell’opera? A quali categorie grammaticali appartengono le parole? Quali ruoli potrebbero svolgere le parole? Alla luce delle prime osservazioni, quale potrebbe essere il contenuto dell’opera? quali potrebbero essere gli aspetti specifici dell’opera? ...
4. Raccogliete le vostre ipotesi in base alla fonte (titolo o nuvola), indicando esplicitamente i termini significativi. @@@@ link a una tabella??@@@


### Esempio
<img src="/visual/leggere-a-distanza/orlando-furioso-1.png" alt="drawing" width="100%"/>

Si chiede di raccogliere le proprie ipotesi in una tabella come questa:
<table><thead><tr><th></th><th>Titolo</th><th>Nuvola</th><th>Proemio</th></tr></thead><tbody><tr><td>argomento</td><td>vicende cavalleresche (Orlando); follia (furioso) </td><td>vicende amorose e politiche/guerre (re, donna)</td><td></td></tr><tr><td>protagonista/i</td><td>Orlando</td><td>Ruggiero, donne, re </td><td></td></tr><tr><td>tempo</td><td>lontano </td><td>lontano (avea)</td><td></td></tr><tr><td>destinatari</td><td>corti</td><td>corti (re, donne)</td><td></td></tr><tr><td>stile</td><td>narrazione ampia (genere epico)</td><td>abbondanza di nessi → narrazione ampia (poi, quando, così...) </td><td></td></tr><tr><td>canti</td><td>1, 2, 3, 4 ..., 11 ... 20, ... 33 ... 43</td><td>topos distribuito lungo tutto il poema, <br>particolarmente significativo nel canto I</td><td></td></tr></tbody></table>

### Restituzione/riflessione guidata
Fate una prima restituzione di gruppo dopo aver compilato la tabella, in cui l’insegnante guida la discussione aiutando -eventualmente- gli studenti a definire meglio le ipotesi. Prevedete eventuali aggiustamenti della tabella confrontando le vostre ipotesi con il proemio del poema (I, 1-4). Quali sono le principali differenze e analogie tra il grafico e il testo? tra il titolo e il testo? Compilate la terza colonna della tabella e confrontatevi di nuovo.

### Valutazione/feedback
Avete tenuto conto di tutte le parole della nuvola? Avete analizzato correttamente le parole (predicati, sostantivi, congiunzioni, aggettivi...)? Avete tenuto conto delle conoscenze pregresse? Avete compreso correttamente il significato delle ottave? ...

</div>
</div>

<div class="accordion-panel">
<h3 class="accordion-header">Il topos della selva</h3>
<div class="accordion-body">

### Pratica
1. Aprite il <a href="https://voyant-tools.org/?corpus=fbea33ff7b5ab2276593fcd3d9fc2ec1&visible=25&panels=corpuscollocates,reader,trends,phrases,dreamscape" target="_blank">corpus Voyant</a>
2. Ingrandite lo strumento <a href="https://voyant-tools.org/?corpus=fbea33ff7b5ab2276593fcd3d9fc2ec1&query=selva&panels=corpuscollocates,reader,trends,phrases,dreamscape&view=Contexts" target="_blank">Contesti</a>
3. Provate a rispondere alle seguenti domande: Come si caratterizza la selva? Quali sono le espressioni di luogo ricorrenti? Quali azioni accadono? Chi si muove nella selva? La selva è presente in tutto il poema o solo in alcuni canti? Ci sono riferimenti geografici precisi? Vi vengono in mente collegamenti con le selve di altri testi?
4. Raccogliete le vostre ipotesi nella tabella @@@@ link a una tabella??@@@. 
5. Alla luce degli indizi raccolti, formulate un’ipotesi di interpretazione del significato e ruolo della selva nel poema. 


### Esempio
<img src="/visual/leggere-a-distanza/orlando-furioso-2.png" alt="drawing" width="100%"/>
Si chiede di raccogliere le proprie ipotesi in una tabella come questa:
<table><thead><tr><th></th><th></th><th>intepretazione</th><th>collegamenti</th></tr></thead><tbody><tr><td>aggettivi e/o espressioni<br>(qualità fisiche o morali?)</td><td>alta, folta, spessa di ombrose piante, intricata, frondosa<br>gran, immensa<br>che li cinge intorno<br>oscura, negra, scura<br>ria<br>aspra<br>romita<br>antica</td><td>luogo negativo, misterioso, di smarrimento<br>valenza morale delle qualità fisiche</td><td>selva di Dante,<br>di Petrarca,<br>...</td></tr><tr><td>preposizioni/<br>locuzioni<br>(con espansione)</td><td>in, per<br>(di sù, di giù)</td><td>luogo che avvolge/circonda i personaggi, luogo che si attraversa<br>(luogo senza punti di riferimento, centrifugo)</td><td></td></tr><tr><td>riferimenti geografici</td><td>assenti, <br>ad eccezione di Caledonia,<br>d’Ardenna</td><td>spazio generico, vago topos letterario<br>Scozia<br>Ardenne (Francia)<br>(luoghi canonici ciclo carolingio e arturiano)</td><td></td></tr><tr><td>azioni</td><td>fuggire<br>correre <br>cercare<br>...</td><td>luogo pericoloso, che rappresenta una minaccia, in cui non ci si ferma  <br>luogo della ricerca</td><td></td></tr><tr><td>personaggi<br>(con espansione)</td><td>Angelica, Ruggiero, Orlando, Rinaldo <br>...</td><td>impegna e caratterizza i personaggi</td><td></td></tr><tr><td>canti</td><td>1, 2, 3, 4 ..., 11 ... 20, ... 33 ... 43</td><td>topos distribuito lungo tutto il poema, <br>particolarmente significativo nel canto I</td><td></td></tr></tbody></table>


### Restituzione/riflessione guidata
Fate una prima restituzione di gruppo dopo aver compilato la tabella, in cui l’insegnante guida la discussione aiutando -eventualmente- gli studenti a definire meglio le ipotesi. Restituzione di gruppo. L’insegnante guida la discussione aiutando -eventualmente- gli studenti a definire meglio le ipotesi. Prevedete eventuali aggiustamenti della tabella confrontando le vostre ipotesi con il primo canto del poema e/o un canto o passo a vostra scelta. L’insegnante conclude integrando eventuali aspetti significativi non emersi dalle osservazioni degli studenti. 

### Valutazione/feedback
Avete tenuto conto di tutte le parole che circondano la parola chiave (destra e sinistra)? Avete compreso correttamente il significato del testo? avete tenuto conto delle conoscenze pregresse? ...

</div>
</div>

<div class="accordion-panel">
<h3 class="accordion-header">Amore e fortuna </h3>
<div class="accordion-body">

### Pratica
1. Aprite il <a href="https://voyant-tools.org/?corpus=fbea33ff7b5ab2276593fcd3d9fc2ec1&visible=25&panels=corpuscollocates,reader,trends,phrases,dreamscape" target="_blank">corpus Voyant</a>
2. Ingrandite lo strumento <a href="https://voyant-tools.org/?corpus=fbea33ff7b5ab2276593fcd3d9fc2ec1&query=fortuna&query=amore&view=Trends" target="_blank">Andamenti</a>
3. Provate a rispondere alle seguenti domande: Quale tra le due forze è dominante nel poema? Come sono distribuite nel poema? Quali potrebbero essere le interpretazioni?
4. Appuntate le vostre osservazioni su un foglio @@@@ link @@@. 
5. Proseguite l’analisi scoprendo le accezioni dei due concetti usando lo strumento <a href="https://voyant-tools.org/?corpus=fbea33ff7b5ab2276593fcd3d9fc2ec1&query=amore&panels=corpuscollocates,reader,trends,phrases,dreamscape&view=Contexts" target="_blank">Contesti</a>. Confrontate le vostre ipotesi con un canto o un passo a scelta.


### Esempio
<img src="/visual/leggere-a-distanza/orlando-furioso-3.png" alt="drawing" width="100%"/>
I due temi sono distribuiti lungo tutto il poema, testimonianza della centralità di entrambi nell’opera. Tuttavia si nota che la fortuna è prevalente, come si vede dall’altezza delle curve. Da qui si può dedurre una visione del mondo dove non è più dominante una forza che guida le azioni dell’uomo verso il bene e l’uomo è più libero di agire. Si nota che i picchi di una parola corrispondono ai cali dell’altra, particolarmente evidenti nei canti I, V, XXX. Si potrebbe ipotizzare che l’amore sia una forza antagonista della fortuna?


### Restituzione/riflessione guidata
Restituzione di gruppo. L’insegnante guida la discussione aiutando -eventualmente- gli studenti a definire meglio le ipotesi.

### Valutazione/feedback
Avete osservato attentamente i picchi e le discese? Avete compreso correttamente il significato del testo? Avete tenuto conto delle conoscenze pregresse? ...

</div>
</div>

## Risorse extra
<a href="http://galassiaariosto.sns.it/" target="_blank">Galassia Ariosto</a> è un progetto creato da CTL Scuola Normale Superiore di Pisa che raccoglie gli apparati iconografici delle principali edizioni cinquecentesche illustrate del Furioso, permettendo di navigare il testo attraverso le immagini. Sono inoltre presenti dei percorsi, attraverso i quali il gruppo di ricerca ha voluto mettere in luce le potenzialità interpretative che la consultazione di Galassia Ariosto è in grado di suscitare.

L’<a href="http://www.furiosoatlas.com/atlas.html" target="_blank">Orlando Furioso Atlas</a> è un progetto in lingua inglese sviluppato dal Prof. Daniel Leisawitz (Muhlenberg College) con lo scopo di tradurre e rappresentare in modo digitale e interattivo la cartografia del mondo costruito da Ludovico Ariosto nell’Orlando Furioso, conosciuto in inglese come The Frenzy of Orlando.
</div>

