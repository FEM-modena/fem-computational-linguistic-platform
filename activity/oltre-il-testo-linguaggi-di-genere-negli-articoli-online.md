---
tags: 
- featured
- oltreiltesto
title: Linguaggi di genere negli articoli online
summary: "Attraverso questa attività sarà possibile leggere in chiave sociolinguistica alcuni articoli di giornali online con particolare attenzione al discorso di genere."
---
# Linguaggi di genere negli articoli online

## Presentazione dell'attività

<div class="accordion">

### Lo scenario 
Quando parliamo di **analisi del discorso** ci riferiamo ad un approccio che si concentra sull’analisi degli **aspetti sociali della comunicazione** e mira a scoprire i meccanismi attraverso cui un certo contesto o gruppo sociale crea i significati linguistici. 
La lingua che utilizziamo dà forma alla nostra visione del mondo e della società, determinando se certi atteggiamenti, valori o credenze siano legittimi o meno. Solo considerando che la lingua è soprattutto un **prodotto sociale** oltre che un insieme di regole grammaticali, possiamo imparare a interpretare le parole con spirito critico e rispettoso dell’altro.  
Negli ultimi anni è emersa in modo sempre più forte la necessità di adottare una comunicazione che rispetti la **specificità di ciascun genere** (uomini, donne e ogni soggettività LGBT) e dia voce alla pluralità di punti di vista abbattendo gli stereotipi. 
Ma che cosa significa **comunicare in ottica di genere**? A partire dall’analisi di contenuti linguistici è possibile riflettere in maniera critica su fenomeni sociali quanto mai attuali e rilevanti.

### L'attività
In questa attività si propone l’annotazione tramite lo strumento @@ erbaluce @@ di una selezione di testi argomentativi (articoli di giornali online) 
NB: Questa attività può essere svolta da sola ma è pensata per essere associata a <a href="activity/oltre-il-testo-i-malavoglia" target="_blank">"A donna alla finestra non far festa": Identità e genere nei testi letterari</a>!. 

<div class="accordion-panel">
<h3 class="accordion-header">Perchè usare erbaluce?</h3>
<div class="accordion-body">
L'annotazione...
</div>
</div>

<div class="accordion-panel">
<h3 class="accordion-header">Perchè l’agentività?</h3>
<div class="accordion-body">

L’agentività (*human agency*) è la capacità umana di agire attivamente nel contesto sociale in cui si è inseriti e di esercitare la propria influenza sugli eventi. La linguistica ci offre un modo per osservare come essa venga espressa e codificata, in quanto qualsiasi atto linguistico ha il potenziale di generare un effetto su chiunque lo riceva, a prescindere dalle intenzioni del mittente. La lingua può quindi influire sulle azioni future, sul modo di interpretare il mondo e anche su come viene organizzata la conoscenza nella mente. Ma in che modo? 
In questa attività sarà possibile osservare l’agency grazie ai verbi (che forniscono informazioni sulle azioni svolte o subite dal soggetto), i sostantivi e agli aggettivi (che connotano o meno in ottica di genere la loro esistenza). 
</div>
</div>

<div class="accordion-panel">
<h3 class="accordion-header">Obiettivi didattici e abilità linguistiche coinvolte</h3>
<div class="accordion-body">

Gli obiettivi didattici di tutte le nostre attività rispettano le normative nazionali ed europee in materia di didattica e apprendimento. 
In questa ci si concentrerà sulle abilità di lettura e di approfondimento metalinguistico. 
Tenendo in considerazione i macro aspetti della comprensione del testo, si chiede allo studente di muoversi nel testo adottando diverse strategie di lettura, ritrovare informazioni, far emergere aspetti impliciti e farli dialogare con la propria soggettività. 
L’attività contribuisce allo sviluppo della competenza alfabetica funzionale, soprattutto se considerata nella sua accezione più sociale e interazionale: “Un atteggiamento positivo nei confronti di tale competenza comporta la disponibilità al dialogo critico e costruttivo [...]. Implica la consapevolezza dell’impatto della lingua sugli altri e la necessità di capire e usare la lingua in modo positivo e socialmente responsabile.”
</div>
</div>

<div class="accordion-panel">
<h3 class="accordion-header">Hardware e software</h3>
<div class="accordion-body">

Fornire un pc per ciascuno studente o gruppo di studenti

</div>
</div>

<div class="accordion-panel">
<h3 class="accordion-header">Conoscenze</h3>
<div class="accordion-body">

- *Come si spiega il concetto di genere?* <a href="https://www.who.int/health-topics/gender#tab=tab_1" target="_blank">WHO</a> definisce il genere come l’insieme di caratteristiche di donne, uomini, ragazze e ragazzi, che sono socialmente costruite. Include norme, comportamenti e ruoli associati con l’essere donna, uomo, ragazza o ragazzo, e anche le relazioni tra di loro. Come costrutto sociale, il gender varia da società a società e può cambiare nel corso del tempo. 

- *Che cosa sono gli stereotipi di genere?* <a href="https://eige.europa.eu/thesaurus/terms/1222" target="_blank">EIGE</a> li definisce come quelle idee preconcette in cui a uomini e donne vengono assegnate arbitrariamente delle caratteristiche e dei ruoli determinati e limitati al loro genere.

- *Che cos’è l’uguaglianza di genere?* Secondo <a href="https://eige.europa.eu/thesaurus/terms/1168" target="_blank">EIGE</a>, raggiungeremo l’uguaglianza di genere quando diritti, responsabilità e opportunità degli esseri umani non dipenderanno più dal fatto che siano nati maschi o femmine. L’uguaglianza di genere implica che gli interessi, i bisogni e le priorità sia delle donne sia degli uomini vengano presi in considerazione, riconoscendo quindi anche la diversità di diversi gruppi di donne e uomini. Uguaglianza di genere dovrebbe interessare tutti: è un diritto umano, condizione necessaria per uno sviluppo della società sostenibile e che abbia al centro l’essere umano.
</div>
</div>


## La lezione

<div class="accordion-panel">
<h3 class="accordion-header">Gli elementi dei generi</h3>
<div class="accordion-body">

### Pratica
1. Introducete alla classe la domanda di ricerca: *quali parole in un testo ci forniscono informazioni sul genere?* Proviamo a utilizzare un approccio che già conosciamo, cioè l’analisi grammaticale, per riconoscere non solo i ruoli **linguistici** che le parole hanno in una frase ma anche quelli **sociali**. 
2. Aprite erbaluce
3. Loggatevi sul progetto "@@@"
4. Assegnate un testo a ciascuno (o se preferite lavorate in gruppi). 
5. Adesso provate ad annotare le seguenti categorie: 
- **Sostantivi**: nome | cognome | nome e cognome | altro
- **Aggettivi**: tratto caratteriale | tratto fisico
- **Verbi**: attivi | passivi

### Esempio
Prendiamo ad esempio il seguente estratto da un articolo online: 
@@@ inserire immagine da erbaluce! @@@ 
«Gli esports hanno avuto una rinascita e va chiarito che non è assolutamente un mondo solo maschile», sottolinea **Grazia Murtarelli**, **ricercatrice** presso l’Università Iulm, dove **svolge** attività didattica in comunicazione e relazioni pubbliche, e **delegata** del rettore per lo sport. Tra **gli appassionati** di esport c’è quasi parità tra **uomini e donne** come numeri e, anzi, è un mondo «che ha stimolato la parità di genere», perché il gaming online non è solo calcio. «**Le donne amano** i giochi di ruolo e ci sono esports che non richiedono la semplice competenza sportiva ma entrano in campo altre caratteristiche, strategia, pianificazione. Così le differenze che in altri sport portano a una selezione anche di genere, in questo campo si riducono», indica **Murtarelli** che vede nella diffusione degli esports durante il lockdown una tendenza destinata a durare nel tempo. 


### Restituzione/riflessione guidata
Tramite l’annotazione dei testi abbiamo fatto emergere da testi della nostra quotidianità delle informazioni nascoste, non visibili in superficie, sul genere e sull’agentività.
- *Di chi parla il testo?* Come ci si riferisce a uomini e donne? Perchè? Osserviamo i meccanismi morfologici attraverso cui si può veicolare l'informazione di genere nei sostantivi che si riferiscono a entità umane (es. suffissi -a/-o, -essa, parole ambigenere ecc.). A volte l’informazione grammaticale non rispecchia quella “reale”! Ci sono parole intrinsecamente gender specific in cui i referenti possono essere solo M/F. Si chiede di riflettere sulla nostra percezione di ciò che è m/f e anche di ciò che è “grammaticale” o meno (es. Io preferisco avvocato anche riferito a una donna perchè non mi suona “avvocatessa”)
- *Come si caratterizzano gli attori del testo?* Osserviamo gli aggettivi che si riferiscono alle entità umane precedentemente identificate, annotando se riguardano la sfera fisica o quella psicologico-cognitiva. Sono emersi aggettivi che sono *gendered*? Quanto spesso vengono utilizzati diminutivi e vezzeggiativi? Quali sfere di significato sono più associate a referenti maschili e quali a femminili? Gli aggettivi individuati hanno lo stesso significato se cambi la marca di genere? 
- *Quali azioni vengono svolte?* Osserviamo i verbi riferiti alle entità umane precedentemente identificate, annotando se esprimono delle azioni attive o passive. Ti sembra che alcuni personaggi dei testi avessero maggiori possibilità di agire attivamente nel contesto sociale di cui fanno parte? Nei rispettivi contesti, quali avevano dei ruoli attivi e quali passivi? Perchè? 
- C’erano dei passi discriminatori secondo te? Se l’attività vi è piaciuta, andate a fare il livello avanzato sullo scenario stile ostile


### Valutazione/feedback
Ciascun* student* o gruppo è riuscito a...
- ... utilizzare in modo efficace lo strumento? (competenza digitale)
- ... identificare i *personaggi* dei testi? (comprensione del testo)
- ... esporre la propria interpretazione dei dati? (produzione)
- ... integrare le riflessioni col proprio vissuto e applicarle alla società odierna? (competenza metalinguistica)

</div>
</div>

## Risorse extra

### Letture consigliate sul tema
- La lingua e il femminile nella lessicografia italiana: tra stereotipi e (in)visibilità di Fabiana Fusco
- Linguaggio giuridico e lingua di genere: una simbiosi possibile di Stefania Cavagnoli 
- Teorie di genere. Femminismi e semiotica di Cristina Demaria, Aura Tiralongo
- Il sessismo nella lingua italiana. Trent'anni dopo Alma Sabatini di Anna Lisa Somma, Gabriele Maestri
</div>