---
tags: 
- argomentazione
title: "Comprendere, analizzare, interpretare l'argomentazione | Aprile 2021"
summary: "Argomentare un pensiero: come migliorare la comprensione e la produzione di testi argomentativi? Lavoreremo su testi che raccontano notizie e dibattiti attuali e di interesse internazionale"
tool: "LINDA - Annotazione"
toolurl: "https://app.linda.education/"

---

# Comprendere, analizzare, interpretare l’argomentazione

<table>
  <thead>
    <tr>
      <th>Scenario</th>
      <th>Strumento</th>
      <th>Caratteristica linguistica</th>
      <th>Tema</th>
      <th>Tipologia testuale</th>
      <th>Tempo stimato</th>
      <th>Destinatari</th>
    </tr>
  </thead>
  <tbody>
    <tr>
      <td>Comprendere, analizzare, interpretare un testo argomentativo</td>
      <td>Voyant</td>
      <td>Struttura e lingua dell’argomentazione</td>
      <td>Doping</td>
      <td>Testi argomentativi</td>
      <td>2h Fase A 2h Fase B</td>
      <td>Fine biennio/Inizio triennio SS2</td>
    </tr>
  </tbody>
</table>

## Presentazione dell'attività

<div class="accordion">

## Lo scenario
Ci accorgiamo spesso che i nostri alunni comprendono in modo solo e per così dire “globale” un testo, a volte anche in modo impreciso, e difficilmente si soffermano sul peso che singole espressioni possono avere per la piena comprensione di quello che stanno leggendo. 
Una comprensione così poco precisa espone al rischio di fraintendimenti o di perdita del focus centrale del testo, soprattutto quando il testo in questione è molto lungo.
Le ricadute di un metodo così incerto sono gravi e tutti le osserviamo: vanno dall’inefficacia dello studio quotidiano, ai risultati fallimentari nelle prove standardizzate (compresi i test d’ingresso all’Università), fino ad una più generale competenza di cittadinanza imperfetta. Li dobbiamo preparare infatti perché lungo l’intero arco della vita sappiano *imparare ad imparare*, *comunicare* efficacemente, *individuare collegamenti e relazioni* ed *acquisire ed interpretare l’informazione*, per citare solo alcune competenze di cittadinanza. 
**Lo scenario che proponiamo intende esercitare una comprensione approfondita dei testi non letterari e cerca di rendere più interessante per i ragazzi la nostra classica ANALISI DELL’ARGOMENTAZIONE, peraltro Tipologia B dell’Esame di Stato e metodo corrente di ogni prova Invalsi. Affiancheremo all’attività tradizionale l’uso di Voyant e di LINDA, che consentiranno di tornare sui testi a più riprese in modo agile e veloce.**
L’uso autonomo da parte dei ragazzi sarà più giocoso di una lettura tradizionale e in questo modo proveremo ad attivare un metodo di lettura approfondita che insegnerà ai ragazzi a fermarsi sul testo un po’ più a lungo di quanto siano soliti fare.

## L'attività
L’attività che proponiamo si articola in due fasi: 
* una **fase A** di lettura e analisi approfondita di un singolo testo, che permetterà di osservare la struttura argomentativa del discorso e le risorse linguistiche utilizzate da chi scrive per convincere il suo lettore; 
* una seconda **fase B** in cui il testo di partenza verrà fatto dialogare con altri documenti che ragionano sullo stesso tema: sarà così possibile confrontare diversi punti di vista, attraverso l’esplorazione consentita dagli strumenti della linguistica.
Spesso infatti ai nostri alunni risulta difficile confrontare in modo efficace testi che parlino dello stesso argomento: fanno fatica a trovare tesi e argomentazioni proposte dai diversi scrittori e non sempre sono in grado di osservare efficacemente differenze di posizione rispetto ad uno stesso tema.
Questa seconda fase dell’attività permetterà dunque di fare un passo in più nella maturazione di competenze linguistiche che serviranno per continuare ad apprendere.
(N.B. Questo lavoro di analisi comparata condotto su testi non letterari darà i suoi frutti anche nello studio della Letteratura: i ragazzi saranno portati ad osservare con maggiore attenzione la lingua dei testi e a confrontare diversi testi dello stesso autore, testi di autori diversi dello stesso periodo).

<div class="accordion-panel">
<h3 class="accordion-header">Obiettivi didattici e abilità linguistiche coinvolte</h3>
<div class="accordion-body">
Gli obiettivi didattici di tutte le nostre attività rispettano le normative nazionali ed europee in materia di didattica e apprendimento. In questa ci si concentrerà sulle abilità di lettura e comprensione dei significati impliciti testuali. Al termine dell’attività, lo studente avrà compreso l’importanza di leggere e considerare i testi come fonte non solo di nuovo lessico ma anche di nuove *categorie concettuali*, strumenti imprescindibili di lettura della realtà. L’analisi di materiali testuali di varia tipologia e provenienza permette allo studente di contestualizzare in maniera coerente e approfondita i significati testuali, evidenziandone i possibili collegamenti, le somiglianze e le differenze.

</div>
</div>

<div class="accordion-panel">
<h3 class="accordion-header">Come svolgere l'attività in piattaforma</h3>
<div class="accordion-body">

Potete visualizzare <a href= "https://linda.education/strumenti/#voyant" target= "_blank">qui</a> la nostra guida all'utilizzo della piattaforma di annotazione per svolgere l'attività online.

</div>
</div>

<div class="accordion-panel">
<h3 class="accordion-header">Hardware e software</h3>
<div class="accordion-body">

Fornire un pc per ciascuno studente o gruppo di studenti.

</div>
</div>

## Comprendere, analizzare, interpretare l’argomentazione 
<div class="accordion-panel">
<h3 class="accordion-header">Fase A</h3>
<div class="accordion-body">

### Il Doping nella società del like
Il nostro primo modello di esercitazione è costruito su un articolo di M. Serra dal titolo “I dopati della Domenica”, pubblicato su Repubblica l’8 Agosto del 2012. 
* Partiremo leggendo insieme il testo e raccogliendo un veloce giro di commenti da parte della classe: questa attività iniziale ci servirà per verificare insieme agli alunni cosa abbiano compreso del testo già ad una prima lettura.

* Si passerà quindi a presentare alla lavagna **Voyant**, lo strumento e le sezioni di cui ci serviremo per l’**ESERCIZIO N. 1**. Avremo precaricato sullo strumento il testo che vogliamo leggere con loro. Lo trovate <a href="https://voyant-tools.org/?corpus=c1e2eb6b6230e1ee8c74f0688b800d4e&panels=cirrus,reader,trends,summary,contexts" target="_blank">a questo link</a>.


*N.B. ogni docente potrà personalizzare questa sezione secondo la sua confidenza con Voyant, ma il lavoro che qui proponiamo è semplice e permette di familiarizzare, sia noi che i ragazzi, con lo strumento.*


* Per prima cosa potremo verificare nel SOMMARIO, in basso a sinistra, se ci sono le parole che ridicono quello che la classe ha capito a caldo. Spostiamo la levetta “voci” sul valore massimo e diamo un rapido sguardo ai termini. Lasciamo che i ragazzi si incuriosiscano.
* Leggeremo insieme alla classe la consegna dell’ESERCIZIO N.1 e avvieremo il lavoro a partire da un termine a nostra scelta, quindi faremo lavorare a gruppi gli studenti al completamento della tabella dell’esercizio. (Prevediamo per questa fase un’ora di lavoro a gruppi in laboratorio, oppure possiamo assegnare l’esplorazione per casa alla fine della presentazione dell’esercizio e usare l’ora successiva o una porzione dell’ora per la restituzione dei risultati).
*N.B. Il metodo di esplorazione con l’aiuto di Voyant può consentire di tornare velocemente più volte sul testo. Se l’esercitazione verrà ripetuta su altri brani a scelta del docente, i tempi di lavoro potranno essere dimezzati, assegnando la lettura a casa in previsione dell’ora di esplorazione a gruppi in laboratorio.*

L’analisi dell’argomentazione condotta su Voyant attraverso l’esercitazione n.1 può essere completata, a scelta del docente, da una serie di esercitazioni ulteriori che completano l’analisi dell’argomentazione, anche in funzione di una possibile valutazione. Trovate tutte le schede esercitazione (complete di correttore) e la scheda per la valutazione in <a href="https://drive.google.com/drive/folders/1RE1Pl-PJtdi11iXFDEdLsPudKBrYYmvm?usp=sharing">questa cartella</a>.

</div>
</div>

<div class="accordion-panel">
<h3 class="accordion-header">Fase B</h3>
<div class="accordion-body">
  
### Il Doping nella società del like
A completamento della lettura e analisi dell’articolo di M. Serra dal titolo “I dopati della Domenica”, esploreremo ora un insieme di articoli incentrati sul tema *doping* e proponenti punti di vista diversi rispetto a quelli presentati nel precedente articolo. In questa fase, quanto emerso dall’esercitazione su “I dopati della Domenica” servirà da termine di confronto per stimolare una riflessione in merito a questo tema.
Partiremo presentando alla lavagna **Voyant**, all’interno del quale abbiamo precaricato una selezione di 8 articoli. Trovate il corpus <a href="https://voyant-tools.org/?corpus=f328ce476e0130191827aa2ba39044fd" target="_blank">qui</a>.

Contiene i seguenti articoli: 
* <a href="https://ricerca.repubblica.it/repubblica/archivio/repubblica/2012/08/08" target="_blank">I dopati della domenica</a>. 08.08.2012 - Michele Serra, Repubblica.it.
* <a href="https://www.repubblica.it/2008/07/sezioni/sport/doping-dilettanti/doping-dilettanti/doping-dilettanti.html" target="_blank">I dopati della domenica</a>. 22.07.2008 - Maurizio Crosetti, Repubblica.it/Sport.
* <a href="https://www.corriere.it/sport/21_febbraio_18/schwazer-doping-gip-accoglie-richiesta-archiviazione-caso-chiuso-non-ci-sara-procedimento-penale-7850db80-71e5-11eb-893c-20b27ab3b588.shtml" target="_blank">Schwazer assolto</a>. 18.02.2021 - Giuseppe Toti, Corriere/Sport.
* <a href="https://www.ilpost.it/2019/09/16/lintricato-caso-di-alex-schwazer/" target="_blank">L’intricato caso di Alex Schwazer</a>. 16.09.2019 - Il Post.
* <a href="https://www.ilpost.it/2020/10/28/christian-coleman-100-metri-squalifica/" target="_blank">Christian Coleman, campione del mondo dei 100 metri, è stato sospeso due anni per aver violato le norme antidoping</a>. 28.10.2020 - Il Post.
* <a href="https://www.repubblica.it/sport/vari/2019/12/09/news/doping_russia_esclusa_da_olimpiadi_per_quattro_anni-242990892/" target="_blank">Doping, Russia esclusa dalle Olimpiadi per quattro anni</a>. 09.12.2019 - Repubblica/Sport.
* <a href="https://www.internazionale.it/opinione/gianluca-ciucci/2016/08/10/alex-schwazer-doping-olimpiadi" target="_blank">Alle Olimpiadi il doping è uno dei protagonisti peggiori</a>. 10.08.2016 - Gianluca Ciucci, Internazionale. 
* <a href="https://www.internazionale.it/opinione/philippe-ridet/2014/07/28/nibali-e-il-fantasma-di-pantani" target="_blank">Nibali e il fantasma di Pantani</a>. 28.07.2014 - Philippe Ridet, Internazionale. 


Si passerà quindi ad esplorare i testi attraverso **Voyant**, usando come linee guida per l’analisi le domande e le riflessioni utilizzate ed emerse durante la **fase A**.

L’analisi esplorativa con Voyant rappresenta una **sollecitazione dell'attenzione dei ragazzi su contenuti specifici, ed è un richiamo a leggere con estrema attenzione**: infatti, per quanto tutti i testi siano accomunati da un tema specifico (in questo caso, il *doping*), **ogni testo porta con sé un insieme di significati ed accezioni** che potrebbero essere uniche ad esso, o condivise solo con alcuni testi.  Questo approccio permette pertanto di **porre l’accento sul  confronto tra i testi** - in termini di significati/messaggi, oltre che di lingua -, favorendo una riflessione incentrata sulle distinte posizioni degli scriventi, sul loro tono, funzione e tipologia testuale. L’esplorazione diventa quindi metodo generativo per l’individuazione e la creazione di un confronto puntuale per investigare ciò che sta “al di sotto del testo”. Rafforzare le competenze di comprensione verte infatti sulla capacità di andare in profondità, riuscendo a cogliere quei segnali - spesso un po’ nascosti - che ci permettono di capire un testo appieno.


*N.B. ogni docente potrà personalizzare questa sezione secondo la sua confidenza con Voyant, ma il lavoro che qui proponiamo è semplice e permette di familiarizzare, sia noi che i ragazzi, con lo strumento.*

Trovate in <a href="https://drive.google.com/drive/folders/1dAdmtEHY5cavulMaP1fqVtKKDPI5CK2D?usp=sharing">questa cartella</a> le schede didattiche per svolgere l’attività.


</div>
</div>
